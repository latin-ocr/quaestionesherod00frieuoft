—13—

orientalem. In reliquis permire consentiunt. Aut fallor
egregie aut omnes hae inscriptiones uno de fonte derivatae
sunt. Qui qualis fuerit si volemus indagare, primum con—
siderare necesse est, Dareum, quo auctore conscripta sint
illa, tamen ipsum ea perscribere dignaturum non fuisse.
Quare aulicis quibusdam tribuenda videntur de quibus
certiora investigare difficillimum est. Summa eos apud
regem auctoritate floruisse, quibus tale munus mandare-
tur, in aperto est. Tabula provinciarum, ex qua illae
inscriptiones sumebantur, permagni momenti videtur fuisse,
cum ex ea describi titulos consentaneum et necessarium
esset. Provinciae autem ea maxime ratione ordinatae in
ea erant, ut viae significarentur, quibus e media regni
sede facillime per marium et montium obstacula ad ex-
tremos usque fines omnium partium perveniri posset.
Constat autem reges Persarum et ant-ea Medorum per
totum regnum exploratoreS, qui regem de omnibus quae
ubique accidissent continuo certiorem facerent, praeterea
legatos, qui vectigalia conferrent, mittere solitos essem)
Dareum hoc maiore studio arripuisse nec immerito cau-
ponem a Persis appellatum esse ex his quoque cognosci
potest. Nisi chartas geographicas ante tabulam Anaxi-
mandri barbaris iam fuisse supponemus, (qua de re nihil
ex silentio monumentorum colligi potest) computos quos-
dam regionum existere, quibus illa terrarum et legationum
administratio moderanda esset, necesse erat. Eiusmodi
fons titulorum eorum fuerit. Quodsi discrepantiae inter
singulas quaedam inveniuntur, sciendum est non omnes
provincias in illis titulis enumerari sed maximas eligi,
regni statum autem variis temporibus per expugnationes
vet bella mutatum, denique fieri potuisse, ut tabularum
auctores consulto quaedam suo Marte aliter componerent
atque in fonte suo legebant. Tales autem tabulas non
modo Susis fuisse, sed etiam apud singulos satrapas quis
neget? Per lios autem nescio quibus ambagibus etiam

