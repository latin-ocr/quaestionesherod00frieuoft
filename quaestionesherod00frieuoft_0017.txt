-.. 9 .-

(IV 110) (10 itinere Amazonum tra-dit, admodum refra-
gantur narrationi Aeschyleae, nam hic tradit Amazonibus
meridiem versus procedendum fuisse, Herodotus autem a
Thcrmodonte septentrionem versus. Qua re opinio nostra
irrita non fit. Neque enim priorem quendam in his scri-
ptorem Herodotus exprimit, cum tam copiosus sit de ea
re, ut neminem antea eadem narrasse colligere possimus,
nisi forte credis a se ipsum illic descivisse. Veri similli-
mum est istas narrationes eum a Graecis Ponticis audi-
visse schedisque suis commisisse. Immo elucet ante
Herodotum aliam de Amazonibus traditionem vulgatam
fuisse, quam ille impugnare et abolere videtur. Cui autem
obloquitur libentius, quam Hecataeo? Quare hinc quo-
que causa nostra confirmatur. Ante Herodotum ea fa-
bulae versio plurimum valebat, quam Hecataeus, ni fallor,
ex Amazonia vel Theseide carmine epico mutuatus suae
rationi accommodaverat. Eandem narrationem secutus
est Aeschylus, qui cum nonnumquam cum Amazonia illa
consentiat, fieri potest ut non ipsum carmen sed logo-
graphi eius excerpta exprimeret. Sed haec parum certa.
Quod si verum vel veri certe simile esse fatearis Heca—
taeum inter fabulares fuisse Aeschylo auctores, eo minus
negabis eundem propter periegesin consultum esse ab
Aeschylo. In quo genere est ille de provinciis locus, ad
quem longa sed necessaria ambagine redeam. Sed prius-
quam Graecorum monumenta conferamus, age inspiciamus
barbarorum qualia insculpta videmus ab ipso Dareo in
monte Behistano de provinciis regni Persarum. Hinc
enim dubito an fructus aliqui huic rei sit percipiendus
Tres inscriptiones repertae sunt quarum explicatio Raw-
linsonio Burnoufio Lassenio aliis debetur de quibusque
pauca 31 videtur nunc exponentur.¹4) (cf. tab.)

Prima Dareus provincias sibi subactas hoc ordine
dinumerat (l. c. p. 5): Persiam, Susianam, Babylonem,
Assyriam, Arabiam, Aegyptum, eos qui mare accolunt,

